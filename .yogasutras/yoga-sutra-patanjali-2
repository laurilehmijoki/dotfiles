tapaḥ svādhyāy-eśvarapraṇidhānāni kriyā-yogaḥ ||2–1||
samādhi-bhāvana-arthaḥ kleśa tanū-karaṇa-arthaś-ca ||2–2||
avidyā-asmitā-rāga-dveṣa-abhiniveśaḥ kleśāḥ ||2–3||
avidyā kṣetram-uttareṣām prasupta-tanu-vicchinn-odārāṇām ||2–4||
anityā-aśuci-duḥkha-anātmasu nitya-śuci-sukha-ātmakhyātir-avidyā ||2–5||
dṛg-darśana-śaktyor-ekātmata-iva-asmitā ||2–6||
sukha-anuśayī rāgaḥ ||2–7||
duḥkha-anuśayī dveṣaḥ ||2–8||
svarasvāhi viduṣo-'pi samārūḍho-'bhiniveśaḥ ||2–9||
te pratiprasava-heyāḥ sūkṣmāḥ ||2–10||
dhyāna heyāḥ tad-vṛttayaḥ ||2–11||
kleśa-mūlaḥ karma-aśayo dṛṣṭa-adṛṣṭa-janma-vedanīyaḥ ||2–12||
sati mūle tad-vipāko jāty-āyur-bhogāḥ ||2–13||
te hlāda paritāpa-phalāḥ puṇya-apuṇya-hetutvāt ||2–14||
pariṇāma tāpa saṁskāra duḥkhaiḥ guṇa-vṛtti-virodhācca duḥkham-eva sarvaṁ vivekinaḥ ||2–15||
heyaṁ duḥkham-anāgatam ||2–16||
draṣṭṛ-dṛśyayoḥ saṁyogo heyahetuḥ ||2–17||
prakāśa-kriyā-sthiti-śīlaṁ bhūtendriya-ātmakaṁ bhoga-apavarga-arthaṁ dṛśyam ||2–18||
viśeṣa-aviśeṣa-liṅga-mātra-aliṅgāni guṇaparvāṇi ||2–19||
draṣṭā dṛśimātraḥ śuddho-'pi pratyaya-anupaśyaḥ ||2–20||
tadartha eva dṛśyasya-ātmā ||2–21||
kṛtārthaṁ pratinaṣṭaṁ-apy-anaṣṭaṁ tadanya sādhāraṇatvāt ||2–22||
svasvāmi-śaktyoḥ svarūp-oplabdhi-hetuḥ saṁyogaḥ ||2–23||
tasya hetur-avidyā ||2–24||
tad-abhābāt-saṁyoga-abhāvo hānaṁ taddṛśeḥ kaivalyam ||2–25||
viveka-khyātir-aviplavā hānopāyaḥ ||2–26||
tasya saptadhā prānta-bhūmiḥ prajña ||2–27||
yoga-aṅga-anuṣṭhānād-aśuddhi-kṣaye jñāna-dīptir-āviveka-khyāteḥ ||2–28||
yama niyama-āsana prāṇāyāma pratyāhāra dhāraṇā dhyāna samādhayo-'ṣṭāvaṅgāni ||2–29||
ahiṁsā-satya-asteya brahmacarya-aparigrahāḥ yamāḥ ||2–30||
jāti-deśa-kāla-samaya-anavacchinnāḥ sārvabhaumā-mahāvratam ||2–31||
śauca saṁtoṣa tapaḥ svādhyāy-eśvarapraṇidhānāni niyamāḥ ||2–32||
vitarka-bādhane pratiprakṣa-bhāvanam ||2–33||
vitarkā hiṁsādayaḥ kṛta-kārita-anumoditā lobha-krodha-moha-āpūrvakā mṛdu-madhya adhimātrā duḥkha-ajñāna-ananta-phalā iti pratiprakṣa-bhāvanam ||2–34||
ahiṁsā-pratiṣṭhāyaṁ tat-sannidhau vairatyāghaḥ ||2–35||
satya-pratiṣthāyaṁ kriyā-phala-āśrayatvam ||2–36||
asteya-pratiṣṭhāyāṁ sarvaratn-opasthānam ||2–37||
brahma-carya pratiṣṭhāyāṁ vīrya-lābhaḥ ||2–38||
aparigraha-sthairye janma-kathaṁtā saṁbodhaḥ ||2–39||
śaucāt svāṅga-jugupsā parairasaṁsargaḥ ||2–40||
sattva-śuddhiḥ saumanasya-ikāgry-endriyajaya-ātmadarśana yogyatvāni ca ||2–41||
saṁtoṣāt-anuttamas-sukhalābhaḥ ||2–42||
kāyendriya-siddhir-aśuddhi-kṣayāt tapasaḥ ||2–43||
svādhyāyād-iṣṭa-devatā saṁprayogaḥ ||2–44||
samādhi siddhiḥ-īśvarapraṇidhānāt ||2–45||
sthira-sukham-āsanam ||2–46||
prayatna-śaithilya-ananta-samāpatti-bhyām ||2–47||
tato dvaṅdva-an-abhighātaḥ ||2–48||
tasmin sati śvāsa-praśvāsyor-gati-vicchedaḥ prāṇāyāmaḥ ||2–49||
bāhya-ābhyantara-sthambha vṛttiḥ deśa-kāla-sankhyābhiḥ paridṛṣṭo dīrgha-sūkṣmaḥ ||2–50||
bāhya-ābhyantara viṣaya-akṣepī caturthaḥ ||2–51||
tataḥ kṣīyate prakāśa-āvaraṇam ||2–52||
dhāraṇāsu ca yogyatā manasaḥ ||2–53||
svaviṣaya-asaṁprayoge cittasya svarūpānukāra-iv-endriyāṇāṁ pratyāhāraḥ ||2–54||
tataḥ paramā-vaśyatā indriyāṇām ||2–55||
