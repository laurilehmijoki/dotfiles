atha yoga-anuśāsanam ||1–1||
yogaś-citta-vṛtti-nirodhaḥ ||1–2||
tadā draṣṭuḥ svarūpe-'vasthānam ||1–3||
vṛtti sārūpyam-itaratra ||1–4||
vṛttayaḥ pañcatayyaḥ kliṣṭākliṣṭāḥ ||1–5||
pramāṇa viparyaya vikalpa nidrā smṛtayaḥ ||1–6||
pratyakṣa-anumāna-āgamāḥ pramāṇāni ||1–7||
viparyayo mithyā-jñānam-atadrūpa pratiṣṭham ||1–8||
śabda-jñāna-anupātī vastu-śūnyo vikalpaḥ ||1–9||
abhāva-pratyaya-ālambanā tamo-vṛttir-nidra ||1–10||
anu-bhūta-viṣaya-asaṁpramoṣaḥ smṛtiḥ ||1–11||
abhyāsa-vairāgya-ābhyāṁ tan-nirodhaḥ ||1–12||
tatra sthitau yatno-'bhyāsaḥ ||1–13||
sa tu dīrghakāla nairantarya satkāra-ādara-āsevito dṛḍhabhūmiḥ ||1–14||
dṛṣṭa-anuśravika-viṣaya-vitṛṣṇasya vaśīkāra-saṁjṇā vairāgyam ||1–15||
tatparaṁ puruṣa-khyāteḥ guṇa-vaitṛṣṇyam ||1–16||
vitarka-vicāra-ānanda-asmitā-rupa-anugamāt-saṁprajñātaḥ ||1–17||
virāma-pratyaya-abhyāsa-pūrvaḥ saṁskāra-śeṣo-'nyaḥ ||1–18||
bhava-pratyayo videha-prakṛti-layānam ||1–19||
śraddhā-vīrya-smṛti samādhi-prajñā-pūrvaka itareṣām ||1–20||
tīvra-saṁvegānām-āsannaḥ ||1–21||
mṛdu-madhya-adhimātratvāt-tato'pi viśeṣaḥ ||1–22||
īśvara-praṇidhānād-vā ||1–23||
kleśa karma vipāka-āśayaiḥ-aparāmṛṣṭaḥ puruṣa-viśeṣa īśvaraḥ ||1–24||
tatra niratiśayaṁ sarvajña-bījam ||1–25||
sa eṣa pūrveṣām-api-guruḥ kālena-anavacchedāt ||1–26||
tasya vācakaḥ praṇavaḥ ||1–27||
taj-japaḥ tad-artha-bhāvanam ||1–28||
tataḥ pratyak-cetana-adhigamo-'py-antarāya-abhavaś-ca ||1–29||
vyādhi styāna saṁśaya pramāda-ālasya-avirati bhrāntidarśana-alabdha-bhūmikatva-anavasthitatvāni citta-vikṣepāḥ te antarāyāḥ ||1–30||
duḥkha-daurmanasya-aṅgamejayatva-śvāsapraśvāsāḥ vikṣepa sahabhuvaḥ ||1–31||
tat-pratiṣedha-artham-eka-tattva-abhyāsaḥ ||1–32||
maitrī karuṇā mudito-pekṣāṇāṁ-sukha-duḥkha puṇya-apuṇya-viṣayāṇāṁ bhāvanātaḥ citta-prasādanam ||1–33||
pracchardana-vidhāraṇa-ābhyāṁ vā prāṇasya ||1–34||
viṣayavatī vā pravṛtti-rutpannā manasaḥ sthiti nibandhinī ||1–35||
viśokā vā jyotiṣmatī ||1–36||
vītarāga viṣayam vā cittam ||1–37||
svapna-nidrā jñāna-ālambanam vā ||1–38||
yathā-abhimata-dhyānād-vā ||1–39||
paramāṇu parama-mahattva-anto-'sya vaśīkāraḥ ||1–40||
kṣīṇa-vṛtter-abhijātasy-eva maṇer-grahītṛ-grahaṇa-grāhyeṣu tatstha-tadañjanatā samāpattiḥ ||1–41||
tatra śabdārtha-jñāna-vikalpaiḥ saṁkīrṇā savitarkā samāpattiḥ ||1–42||
smṛti-pariśuddhau svarūpa-śūnyeva-arthamātra-nirbhāsā nirvitarkā ||1–43||
etayaiva savicārā nirvicārā ca sūkṣma-viṣaya vyākhyātā ||1–44||
sūkṣma-viṣayatvam-ca-aliṇga paryavasānam ||1–45||
tā eva sabījas-samādhiḥ ||1–46||
nirvicāra-vaiśāradye-'dhyātma-prasādaḥ ||1–47||
ṛtaṁbharā tatra prajñā ||1–48||
śruta-anumāna-prajñā-abhyām-anya-viṣayā viśeṣa-arthatvāt ||1–49||
tajjas-saṁskāro-'nya-saṁskāra pratibandhī ||1–50||
tasyāpi nirodhe sarva-nirodhān-nirbījaḥ samādhiḥ ||1–51||
