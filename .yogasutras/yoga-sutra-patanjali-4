janma-oṣadhi-mantra-tapas-samādhi-jāḥ siddhayaḥ ||4–1||
jāty-antara-pariṇāmaḥ prakṛty-āpūrāt ||4–2||
nimittam-aprayojakaṁ prakṛtīnāṁ-varaṇa-bhedastu tataḥ kṣetrikavat ||4–3||
nirmāṇa-cittāny-asmitā-mātrāt ||4–4||
pravṛtti-bhede prayojakaṁ cittam-ekam-anekeṣām ||4–5||
tatra dhyānajam-anāśayam ||4–6||
karma-aśukla-akṛṣṇaṁ yoginaḥ trividham-itareṣām ||4–7||
tataḥ tad-vipāka-anugṇānām-eva-abhivyaktiḥ vāsanānām ||4–8||
jāti deśa kāla vyavahitānām-apy-āntaryāṁ smṛti-saṁskārayoḥ ekarūpatvāt ||4–9||
tāsām-anāditvaṁ cāśiṣo nityatvāt ||4–10||
hetu-phala-āśraya-ālambanaiḥ-saṁgṛhītatvāt-eṣām-abhāve-tad-abhāvaḥ ||4–11||
atīta-anāgataṁ svarūpato-'sti-adhvabhedād dharmāṇām ||4–12||
te vyakta-sūkṣmāḥ guṇa-atmānaḥ ||4–13||
pariṇāma-ikatvāt vastu-tattvam ||4–14||
vastusāmye citta-bhedāt-tayorvibhaktaḥ panthāḥ ||4–15||
na caika-citta-tantraṁ cedvastu tad-apramāṇakaṁ tadā kiṁ syāt ||4–16||
tad-uparāga-apekṣitvāt cittasya vastu-jñātājñātaṁ ||4–17||
sadājñātāḥ citta-vrttayaḥ tat-prabhoḥ puruṣasya-apariṇāmitvāt ||4–18||
na tat-svābhāsaṁ dṛśyatvāt ||4–19||
eka samaye c-obhaya-an-avadhāraṇam ||4–20||
cittāntara dṛśye buddhi-buddheḥ atiprasaṅgaḥ smṛti-saṁkaraś-ca ||4–21||
citer-aprati-saṁkramāyāḥ tad-ākāra-āpattau svabuddhi saṁ-vedanam ||4–22||
draṣṭṛ-dṛśy-opa-raktaṁ cittaṁ sarva-artham ||4–23||
tad-asaṅkhyeya vāsanābhiḥ citram-api parārtham saṁhatya-kāritvāt ||4–24||
viśeṣa-darśinaḥ ātmabhāva-bhāvanā-nivṛttiḥ ||4–25||
tadā viveka-nimnaṁ kaivalya-prāg-bhāraṁ cittam ||4–26||
tac-chidreṣu pratyaya-antarāṇi saṁskārebhyaḥ ||4–27||
hānam-eṣāṁ kleśavad-uktam ||4–28||
prasaṁkhyāne-'py-akusīdasya sarvathā vivekakhyāteḥ dharma-meghas-samādhiḥ ||4–29||
tataḥ kleśa-karma-nivṛttiḥ ||4–30||
tadā sarva-āvaraṇa-malāpetasya jñānasya-ānantyāt jñeyamalpam ||4–31||
tataḥ kṛtārthānaṁ pariṇāma-krama-samāptir-guṇānām ||4–32||
kṣaṇa-pratiyogī pariṇāma-aparānta nirgrāhyaḥ kramaḥ ||4–33||
puruṣa-artha-śūnyānāṁ guṇānāṁ-pratiprasavaḥ kaivalyaṁ svarūpa-pratiṣṭhā vā citiśaktiriti ||4–34||
